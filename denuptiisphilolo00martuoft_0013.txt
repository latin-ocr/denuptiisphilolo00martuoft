111

unius fidei atque industriae crediderit, verum etiam ipsius viri immortalis
memoriae, quem quum ab eo inde tempore, quo Vos me amicitia Vestra
dignum existimastis, quasi alterum patrem summa cum pietate atque obser-
vantia prosecutus sim, minime deceat eo in negotio destituere, cujus ille me
rationum consiliorumque omnium fere participem fecerit ita, ut nihil prope-
modum majoris momenti in tota hac opera praestitum sit, cujus non causas
et argumenta ex ipsius ore perceperim, neque universam tantum instituti
formam identidem mihi exposuerit, sed de plerisque etiam gravioribus quae-
stionibus consilia mecum contulerit, ipsasque adeo schedas, quas commentandi
causa festinante calamo conscripsisset, perlustrandas mihi commiserit judi-
ciumque meum de iis candidissime elllagitarit. Quod tamen ne jactandi causa
me dicere existimes, ut aliquam scilieet operis meritique partem a Koppio in
meum nomen transferam, nec Te sugit, Vir Illustrissime, multo illum faei-
liorem fuisse in audiendis quam in sequendis aliorum consiliis, utque omnino
non consentancum erat hominem propositi tenacissimum aliena auctoritate ab
institutis suis deterreri, ita hoc in negotio haud seio an eadem prorsus res,
quapropter ille et operam meam' et judicium qualecunque expeteret, simul
in causa fuerit ut monitis meis minus quam equidem vellem uteretur. Etenim,
ut statim in praefationis limine ingenue profitear, quod etiam non dicente me
quivis harum literarum gnarus ex ipso opere cognoscet, non erat Koppius,
qualem nunc philologum esse volumus, vel a linguarum, inprimis Graecae,
interiore notitia, vel a subtilioribus artis criticae atque exegeticae legibus omnino
instructus, neque id mirum esse poterit in sene, qui quum robustissimam
aetatem negotiis publicis gerendis impendisset, magnamque vitae partem in
summo honoris fastigio constitutus inter gravissima munera principumque con-
silia transegisset, prope quinquagenarius demum turbarum civilium perpe-
tuaeque rorum omnium conversionis pertaesus ad harum se literarum studia
contulerit, ac ne tum quidem in una earum parte constiterit, sed totum

eruditionis orbem mente sua comprehenderit, dumque et orientalibus literis
Î™ *

