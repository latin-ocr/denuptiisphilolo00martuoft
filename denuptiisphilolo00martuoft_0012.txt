elaborandis posterioribus Palaeographiae Criticae partibus cognovisset adamas-
setque *), utilissimum scriptorem a Grotii inde aetate fere neglectum jacere
identidem querebatur, neque melius se validissimam senectutem otiumque
omnium rerum affluentissimum collocare posse censebat, quam si vastissimae
eruditionis copias, quae sibi etiam post tot libros doctissimos editos integrae
restarent, ad horreum illud disciplinarum illustrandum contulisset. Nosti, Vir
Illustrissime, mentis animique vigorem, quem rara cum felicitate ad extremos
usque aetatis terminos Koppius retinuerat, nosti constantiam, ne dicam perti-
naniam, qua quidquid apud animum constituisset exsequi solebat, neque in
hac editione paranda sibi defuit: quam simulatque destinasset, huic cogitationi
omnes suas vires impendebat, hanc die noctuque seeum volutabat, quidquid
ageret, ad Martianum suum referebat, schedas suas vel peregre proficiscens
secum portabat3 quid multa? adeo significabat nihil sibi magis cordi esse,
ut profecto piaculum commisisse videremur, si vel Tu sumtus, quos ille
liberalissime erogaverat, negasses, vel ego operam meam, quam vivo pollicitus
eram, mortuo continuare detrectassem. Quamquam longe diversa utriusque-
nostrum causa est: siquidem Tu omni pietatis officio cumulate satisfecisti,
ego haud seio an ne illud quidem satis praestiterim, quod vivo Koppio rece-
peram, nedum defuncti in locum dignus tanto nomine vicarius successerim3
verumtamen quia et Tu volebas, et ipsae operis incepti rationes sic ferebant,
nec me recusante videbam qui tantum laborem imponi sibi pateretur, feci
quod potui, satisque habeo illud me effecisse, ut qualem Koppius voluerit
totus et integer Martianus post plus quam ducentorum annorum intercapedinem
cum apparatu critico et exegetico quali nunquam antea in lucem prodeat;
libri ipsius causas tantum exponere meum erat, patrocinium aliis relinquo,
licet rationis reddendae officium nec Koppii nec meam vicem recusare possim.
Nam quoniam de me quoque dicendum esse video, debeo hoc non modo

Tibi, cujus singularis fiducia post illius obitum omnem hanc curam meae

Τ) Ipsius judicium exstat iu palaeogr. Τ. ΠΙ, p. 2⁷2.

