ΧΠ

scriptorem contulisset. Nec ipse renuebat, quo minus hic illic aliquid reciderem
vel praetermissum supplerem, meminique, quum novissime ad nos viseret,
insignem ejusmodi mutationem, quam in specimine typothetico fecissem,
valde ipsi probari, quod tamen quum donec ipse viveret inter corrigendas
tantum plagulas a typographo madentes fieri posset, in duobus prioribus libris
parcius sactum est, neque adeo opus eratin his, quos jam ante aliquot annos
integro etiam mentis vigore elaborasset, quorumque in argumento mythologico
et astrologico ex multo inde tempore accuratius versatus esset; multo magis
necessarium erat in reliquis septem, quos quum ipse ideo tantum prioribus
adjunxisset, ut integrum Martianum ederet, non quod eorum argumentis
multum delectaretur vel liberalium artium historiam apud antiquos data opera
cognovisset, vel eam ob causam multo minore cura tractaverat. Non hoc
dico, nihil industriae Koppium ad hos quoque libros illustrandos contulisse;
nemo me magis, qui ipsius schedas identidem tractavi, incredibilem viri
laborem admirari potest, qui in tanto aetatis culmine jejunissimos et frigi-
dissimos auctores, quosque antea vix fando nosset, grammaticos, rhetores,
musicos, arithmeticos lectitaverit, excerpserit, et cum scriptore suo ita con.-
tulerit, ut spinosissimarum disciplinarum rationes recte eum percepisse appareat ;
verum haec omnia enotata potius quam digesta erant limamque extremam
desiderabant, qua sola in tanta argumentorum ariditate elegantioribus hominibus
commendari poteraut; qua de re etsi saepius Koppium monuissem, tamen
postremo taedio rei captus schedas suas quales erant prelo committere con-
stituerat. Quapropter dici non potest, quanta me voluptate affeceris, Vir
Illustrissime, quod socero Tuo funestissimo casu nobis erepte, quum -ad Tuum
arbitrium omni-s hujus negotii sors rediisset, non modo ad finem illud perduci
permisisti, sed etiam mihi eam ven-iam dedisti, ut immortalis viri monumentum
in cam formam redigerem, quae tanti nominis memoria non prorsus indigna
esset, quo facto etsi multum mihi laboris accessurum esse videbam, ipsa

tamen pietaS, qua defuncti manes prosequebar, tale officium detrectare non

