V

ut interna quoque commentarii indoles eorum potissimum ingenium referret,
undo materiam operi petiisset3 quos etsi minime contemnendos auctores dixerim,
hodie tamen satis constat et in docta farragine coacervanda haud raro modum
excessisse, et rem criticam non tanta. cum cura et diligentia quanta nunc fieri
soleat factitasse, et in reprehendendis aliorum sententis justo interdum acerbiores
fuisse, neque efficere potui, ut Koppii annotatio his naevis omnino careret3
nonnihil quidem resecui vel contraxi, ubi praeter necessitatem sibi indulsisse
videretur, scd onmia nequibam, quin color ingenuus virique ingenium periret.
Una tantum in re et ipsos illos Batavos acerrime reprehendebat ab eorumque
auctoritatibus et exemplis longissime discessit, sed ut simul etiam omnes phi-
lologiae rationes susque deque haberet, in lectione inquam conformanda atque
dijudicanda, quo in negotio ita plerumque versatus est, ut diplomaticum potius
quam criticum cognoscas. Et primum quidem conjecturis uti pertinacissime
renuebat: quas licet ipse ex beatissimi ingenii fonte interdum praeclarissimas
funderet, tamen Barthiorum et Hcinsiorum vestIgiis deterritus cane pejus et
angue metuebat, ac ne manifestissima quidem lectionis menda sinc externa
auctoritate corrigere audebat·⁷ quod ut in plurimis aliis scriptoribus, quorum
melior fortuna fuit, omnino probandum foret, ita in Martiano, quem innu-
merabilium librariorum inscitia corruptissimum ad nos pervenisse constat, sic
certe temperandum erat, ut etsi conjecturas, quae opinione tantum niterentur,
respueret, correctiones tamen, quae ipso sententiae tenore interna cum necessitate
confirmarentur, recipere ne dubitaret.. Nam si qua lectio ex orthographiae
tantum pronunciandive diversitate ,orta videretur vel aliunde extrinsecus sive
ex ipso scriptore sive ex aliquo fonte, quem ille ante oculos habuisset, corrigi
posset, ipse Koppius sine ulla haesitatione emendabat, qua ipsa in re haud
scio an interdum audacius grassatus fuerit correxeritque quae non librariorum
sed ipsius Martiani peccata essent3 alias contra mutationes, licet sensus eviden-
tissime flagitaret, acriter recusabat, nisi in uno aliquo codice exstare vidisset,

saepe philologos increpans, qui veteres scriptores pro arbitrio refingerent nec

