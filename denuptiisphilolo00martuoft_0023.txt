xm

„partim manu exaratos clarissimus vir et juvandae rei literariae studiosissimus
„Basilius Auci-bachius J. C. suppeditavit, emendavi, et scholiis partim ve-
„teribus partim ineis illustravi, ne verborum scabrities atque obscuritas, cui
„duobus praecipue primis libris et reliquorum initiis et clausulis studuisse
„videtur‚ multos ut hactenus ab ejus lectione deterreret? Et haec quidem
in itinere auctumnali, quum unum diem Erlangae versarer, ex illius biblio-
thecae copiis festinanter exscripsi, ulterius comparando progredi nec tunc
poteram nec nunc licet, quum practer ipsas Grotianae editionis plagulas
resectas, quales typographo Koppius tradiderat, nihil ad manum sit, uude
de antiquorum exemplarium vel similitudine vel discrepantia judicium faciam.
Illud tantum conjectura assequi mihi videor, Grotianam maximam partem cx
Vulcaniana expressam esse, ut si typographi peccata excipias, quibus Gro—
tianus textus scatet, multae lectiones, quas Grotio Koppius tribuit, Vulcanium
potius auctorem habeant, in primis autem pleraeque variantium, quas idem
Grotium in margine posuisse credidit, non aliae sint ab iis, quas Vulcanius
se, quia ambigua optio esset, in margine adscripsisse ait3 quae enim ex suo-
ipsius codice Grotius vel commemoranda vel recipienda censet, plerumque
in notis demum affert nec raro ipse lectionem a se vulgatam damnat corrigitque,
ut facile appareat novam illum recensionem nec voluisse nec dare potuisse.
Verum haec hactenus3 quae ideo tantum praemonenda videbantur, ne quis
hanc, editionem ad nostrae aetatis rationes criticas severe exigat salsave specie
deceptus lector plus exspectet, quam vel ego praestare potuerim, cui furtim
tantum inter typothetae specimina corrigenda unam alteramve lectionem ad
paucorum codicum fidem temere mutatam restituere licuerit, vel septuagenarius¹
senex, in quem vel eam ob causam philologis nihil juris sit, quia quaecunque
haberet sibi non philologorum scholis debuerit. At enim vero si quis ex bono·
et aequo illum existimaverit, facile intelliget, haud profecto contemnendam
operam Martiano* suo praestitisse: multa ex codicibus suis correxisse, quae
frustra veteres exercuissent, multa menda aperuisse, quae nemo ad hanc

