lv

et medii aevi monumentis illustrandis incumberet, usu magis et quadam beni—
gnissimi ingenii facultate quam ratione et ordine singularum notitiam sibi com-
parare potuerit. Multa lectitaverat‚ multa in adversaria retulerat non minus
dispositione quam vastitate insignia, tantumque aberat ut doetrinae mole ob-
rueretur, ut omnes suas copias in numerato haberet acerrimoque eum judicio
dispensaret3 eam denique assidua lectione Latine scribendi exercitationem con-
traxerat, ut etiamsi non ornato et exquisito dicendi genere, tamen perspicuitate
et flumine orationis ne philologis quidem doctissimis cederet3 at vero rationes,
quas vel in explicandis emendandisque priscis scriptoribus. vel in rebus historicis
aut mythologicis dijudicandis hujus quidem aetatis philologi sequuntur, nee
satis cognitas habebat, nee si habuisset probaturus nedum adsciturus esse*
videbatur. Quippe cum ipsis >studiorum suorum argumentis conjunctum erat,
ut vetustiores potius auctores, inprimis Batavos, quam recentiores lectitaret3
quorum eum exemplum hae ipsa in editione adornanda exprimendum sibi
proposuisse, vel externa operis forma monstrat, quod quasi extremum ad
illarum editionum seriem accedit, quae ante hos eentum et quod excurrit
annos Drakenborchiorum, Burmannorum, Oudendorpiorum studiis Lugduni
Batavorum cum variorum notis prodierunt. Quaecunque enim ad Martianum
illustrandum emendandumve scripta essent, sive recte sive secus dicta esse
viderentur, ipsorum auctorum verbis quantum fieri posset integris servatis
nominibusque adjectis complecti voluit3 neque in editoribus tantum-substitit,
quorum sane exigua opera ante ipsum in enarrando scriptore omnium diffi-
cillimo cernebatur, verum etiam aliorum commentarios, Barthii adversaria,
Salmasii exercitationes Plinianas, Arntzenii miscellanea, Vonckii specimen
criticum, Bondami varias lectiones, et quoscunque praeterea aliquid in trans—
cursu de Martiano annotasse nosset, in usum suum convertit, ipsos denique
illas quas imitabatur editiones diligenter excussit excerpsitque; recentiores
Martianum parum respexisse notum est, quorum si quem adhibitum videbis,

ego plerumque, si quid forte occurreret, Koppio contuli. Hinc autemsequebatur,

